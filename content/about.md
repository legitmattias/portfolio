---
Title: About
Description: This is my about page
---

About
==========================

![Jag, ätandes en stor ramen](%assets_url%/img/me_ramen_small.png "Test title")

Mitt namn är Mattias och jag är uppvuxen i Oxelösund i södra Sörmland, och sedan 14 år är jag bosatt i Stockholm. Jag har en examen sedan tidigare i humaniora och journalistik, men arbetslivet har varit tekniskt inriktat mot framförallt gasindustrin.

Jag växte upp med en fem år äldre bror som var mycket intresserad av elektronik och datorer och som gärna ville dela med sig av vad han lärt sig, och detta gjorde att jag redan i mellanstadiet, kring 1994-95, fick lära mig att skriva webbsidor och publicera på nätet, trots att ingen jag kände knappast hade möjlighet att besöka dem :)

Utöver teknik har jag några intressen som jag uppskattar mycket. Bland annat att ge mig ut i skogen eller på fjället och vandra, resa med min flickvän till andra länder och äta god vegansk mat, eller bara ägna en kväll hemma framför en bra film eller med ett kul strategispel på datorn.

Eftersom min programmeringsbana på sätt och vis började tidigt har det följt mig genom livet, men jag har aldrig riktigt lärt mig att behärska det, och jag ser fram emot att få chansen att göra det nu. Det jag mest ser fram emot är att läsa både programmering och webbdesign, och på så sätt få kombinera både logik och kreativitet.
